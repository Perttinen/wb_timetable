## Project Description

Tällä hetkellä esimerkiksi Helsingin edustalla liikennöivien vesibussien aikatauluinformaatio on sekavaa. Jokaisella liikennöitsijällä on omat järjestelmänsä aikatauluista tiedottamiseen. Tiedot ovat hajallaan netissä tai jopa pelkkinä paperisina aikatauluina laiturilla. Esimerkiksi vuorojen peruuntumisesta tai kysynnän mukaan ajettavista ylimääräisistä vuoroista tiedottaminen reaaliajassa on haastavaa. Laiturikohtaiset aikataulut puuttuvat lähes täysin.

Projektin tarkoituksena on luoda web sovellus, joka mahdollistaa liikennöitsijästä riippumattomat reaaliaikaiset seuraavista lähdöistä kertovat aikataulunäytöt laitureille, yhteisöille ja asiakkaiden laitteille.

Aikataulunäytössä tulee olla mahdollisimman pitkä lista laiturin seuraavista lähdöistä. Jokaisesta lähdöstä tulee ilmetä lähtöaika, määränpää, mahdolliset pysähdykset (laiturit) sekä liikennöitsijä. Otsikkona aikataululle toimii laiturin nimi.

Sovelluksessa on oltava työkalu aikataulujen ja reittien käyttäjäystävälliseen syöttämiseen. Aikataulut perustuvat reitteihin. Reittiin kuuluvat lähtöpaikka ja välipysähdykset. Aikataulutuksen tulee perustua reittien lähtöaikoihin, siten että välipysähdysten aikataulut luodaan automattisesti, kun reitille annetaan lähtöaika. Reittien luomisesta vastaa jokin erillinen instanssi. Lähtöjen syöttäminen, poistaminen ja muokkaaminen on liikennöitsijän vastuulla.
